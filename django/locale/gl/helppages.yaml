# Messages for Galician (galego)
# Exported from translatewiki.net
# Export driver: phpyaml
# Author: Toliño
---
about:
  title: Acerca do mapa
  hiking: Este mapa mostra as rutas de sendeirismo sinalizadas de todo o mundo.
  cycling: Este mapa mostra as rutas de ciclismo sinalizadas de todo o mundo.
  mtb: Este mapa mostra as rutas de ciclismo de montaña sinalizadas de todo o mundo.
  skating: Este mapa mostra as rutas de patinaxe en liña sinalizadas de todo o mundo.
  slopemap: Este mapa mostra as pistas de deportes de inverno marcadas de todo o mundo.
  osm: |-
    As rutas superpóñense no OpenStreetMap estándar e, opcionalmente, nunha capa de sombreado. O mapa de rutas está xerado en base
    aos datos do proxecto [OpenStreetMap](http://www.openstreetmap.org) (OSM).
    O OSM é un mapa mundial libremente editable no que calquera persoa pode
    participar. Isto significa que está lonxe de estar completo,
    pero tamén quere dicir que vostede pode contribuír engadindo novas rutas e
    corrixindo os erros existentes. Para atopar máis información sobre o
    OpenStreetMap, consulte a
    [guía para principiantes](http://wiki.openstreetmap.org/wiki/Beginners%27_Guide).
rendering:
  title: Renderización dos datos do OSM
  hikingroutes: |-
    As rutas de sendeirismo no OSM deben inserirse como relacións. O funcionamento
    descríbese en detalle na páxina de etiquetas sobre as
    [rutas a pé](http://wiki.openstreetmap.org/wiki/Walking_Routes)
    no wiki do OSM. Este mapa mostra as relacións que teñen, polo menos, as
    seguintes etiquetas:

        type = route|superroute
        route = foot|walking|hiking
  cyclingroutes: |-
    As rutas de ciclismo no OSM deben inserirse como relacións. O funcionamento
    descríbese en detalle na páxina de etiquetas sobre as
    [rutas ciclistas](http://wiki.openstreetmap.org/wiki/Cycle_routes) no wiki
    do OSM. Este mapa mostra as relacións que teñen, polo menos, as seguintes etiquetas:

        type = route|superroute
        route = bicycle

    As rutas de ciclismo de montaña móstranse nun [mapa de ciclismo de montaña](http://mtb.waymarkedtrails.org/gl/) separado.
  mtbroutes: |-
    As rutas de ciclismo de montaña seguen o mesmo esquema de etiquetas cás rutas ciclistas,
    descrito en detalle no wiki do OSM na páxina sobre as
    [rutas ciclistas](http://wiki.openstreetmap.org/wiki/Cycle_routes).
    As relacións que teñen as seguintes etiquetas recoñécense como rutas de ciclismo de montaña:

        type = route|superroute
        route = mtb

    As rutas de ciclismo móstranse no [mapa de ciclismo](http://cycling.waymarkedtrails.org/gl/).
  skatingroutes: |-
    As rutas de patinaxe en liña deben etiquetarse como calquera outra relación de rutas.
    Para que o mapa entenda as etiquetas, bótelle un ollo á páxina wiki sobre as
    [rutas de patinaxe en liña suízas](http://wiki.openstreetmap.org/wiki/Switzerland/InlineNetwork).
    Para que se recoñeza como ruta de patinaxe, cómpre que estean presentes as seguintes etiquetas:

        type = route|superroute
        route = inline_skates
  sloperoutes: |-
    As pistas sinaladas son camiños coas etiquetas piste:type.
    Para que se recoñezan como unha pista, cómpre asociarlles as seguintes etiquetas aos camiños:

        piste:type = downhill|nordic|sled|hike|sleigh

    Para as relacións, deben estar presentes as seguintes etiquetas:

        type = route|superroute
        route = ski|piste
        piste:type = downhill|nordic|sled|hike|sleigh
  slopeclassification: |-
    A clasificación das pistas de esquí (de descenso) está
    determinada pola etiqueta `piste:difficulty` e úsase
    para dar cor á súa visualización.
  classification: |-
    Unha etiqueta `route` con múltiples valores está permitida cando eses valores están separados por
    punto e coma sen ningún espazo.
    A clasificación (e, polo tanto, a cor da ruta no mapa) está
    determinada pola etiqueta `network`.
  slopemaplabels: |-
    A etiqueta para as rutas de esquí (de descenso) establécese a partir das etiquetas na seguinte orde:

    1. Se existe unha etiqueta `piste:ref`, faise unha etiqueta de texto coa etiqueta `piste:ref`.
    2. Se existe unha etiqueta `piste:name`, derívase unha referencia dela, primeiro usando
       unicamente letras maiúsculas e, no seu defecto, mediante as primeiras letras
       do nome.
    3. Se existe unha etiqueta `ref`, faise unha etiqueta de texto coa etiqueta `ref`.
    4. Se é unha relación e existe unha etiqueta `name`, derívase unha referencia dela, primeiro usando
       unicamente letras maiúsculas e, no seu defecto, mediante as primeiras letras
       do nome.
    5. Darse por vencido.

    As pistas nórdicas están marcadas cun sinal que mostra só a súa cor, en caso de haber presente unha etiqueta de cor.
  hikinglabels: |-
    A etiqueta de cada ruta establécese a partir das etiquetas na seguinte orde:

    1. Compróbanse as [regras de renderización localizadas](rendering/hikinglocal).
    2. Inténtase interpretar a etiqueta `osmc:symbol`. Para obter máis información sobre
       as partes que se entenden, consulte as [regras de renderización de osmc:symbol](rendering/osmc).
    3. Se existe unha etiqueta `ref`, faise unha etiqueta de texto coa etiqueta `ref`.
    4. Se existe unha etiqueta `name`, derívase unha referencia dela, primeiro usando
       unicamente letras maiúsculas e, no seu defecto, mediante as primeiras letras
       do nome.
    5. Darse por vencido.
  labels: |-
    A etiqueta de cada ruta establécese a partir das etiquetas na seguinte orde:

    1. Se existe unha etiqueta `ref`, faise unha etiqueta de texto coa etiqueta `ref`.
    2. Se existe unha etiqueta `name`, derívase unha referencia dela, primeiro usando
       unicamente letras maiúsculas e, no seu defecto, mediante as primeiras letras
       do nome.
    3. Darse por vencido.
  hierarchy: O mapa tamén soporta as [relacións de xerarquía](rendering/hierarchies).
  guideposts: |-
    Os [carteis informativos](http://wiki.openstreetmap.org/wiki/Tag:information%3Dguidepost)
    están recoñecidos polas seguintes etiquetas:

        tourism=information
        information=guidepost
        name=<name>
        ele=<altitude>

    `tourism` e `information` son obrigatorias. `name` e `ele` pódense omitir.
hierarchies:
  title: Relacións de xerarquía
  text: |-
    O mapa tamén soporta as relacións aniñadas, é dicir, as relacións que á súa vez
    conteñen relacións. Estas xerarquías úsanse de dous modos diferentes
    na base de datos do OSM: empréganse para dividir rutas moi longas
    (por exemplo, [E1](http://hiking.waymarkedtrails.org/gl/route/European%20walking%20route%20E1)) ou utilízanse
    para evitar duplicar o traballo onde dúas rutas van xuntas polo mesmo camiño (véxase,
    por exemplo, a [Via Francigena](http://hiking.waymarkedtrails.org/gl/route/Via%20Francigena,%20Swiss%20part) suíza,
    que é parte da [Via Romea Francigena](http://hiking.waymarkedtrails.org/gl/route/Via%20Romea%20Francigena) europea).
    No primeiro caso, as subrelacións non son rutas completas
    e, polo tanto, non deben mostrarse no mapa independentemente.

    O xeito de tratar unha subrelación por parte do procesador depende da
    etiqueta `network`:

    * Se a relación nai-filla comparte a mesma etiqueta `network`, a relación
      filla tómase como etapa da relación nai. Por este motivo,
      a súa ruta engádese á relación nai e a relación filla non
      se mostra no mapa.
    * Se a etiqueta `network` dunha relación nai-filla é diferente, asúmese
      que as relacións son independentes. A ruta da relación filla
      engádese á nai e ambas as relacións móstranse no mapa.

    *Nota:* Sempre pode examinar as subrelacións a través do navegador de rutas. Simplemente
    seleccione a relación nai; hase mostrar unha lista seleccionable das súas subrelacións.
osmc:
  title: A etiqueta osmc:symbol
  text: |-
    A etiqueta `osmc:symbol` proporciona un modo de describir dun xeito comprensible para a máquina
    símbolos de rutas en formas xeométricas simples como se atopan nalgúns
    países europeos (e especialmente en Alemaña). O mapa de sendeirismo unicamente
    soporta un subconxunto de todo o que se describe na páxina do wiki. Co fin de
    ser renderizada no mapa, a etiqueta debe seguir o seguinte formato:

       osmc:symbol=waycolor:background:foreground:text:textcolor

    O mapa ignora `waycolor`, pero debe estar aí. `foreground` pode non
    estar baleiro; un seguindo `foreground` non está soportado. `text` e `textcolor` pódense
    omitir. Hai dispoñible unha
    [lista de símbolos en primeiro plano e segundo plano renderizados neste mapa](osmc_legende).

    *Nota:* A versión vella do mapa aceptaba que a opción `foreground`
    estivese baleira. Isto xa non está soportado porque a etiqueta `osmc:symbol`
    debe empregarse só para describir formas xeométricas. Sen a forma `foreground`,
    o símbolo describe unha referencia simple do camiño e, por
    claridade, hase renderizar como tal. Pódense dar excepcións locais.
hikinglocal:
  title: Renderización local
  text: |-
    Hai unha manchea de sistemas diferentes para marcar as rutas de sendeirismo en todo o mundo. Mentres
    que o mapa intenta usar as etiquetas máis xerais para darlles unha renderización decente, está
    destinado ao fracaso nalgúns sistemas, especialmente nas redes de camiños de sendeirismo. Para
    acomodarse a estes sistemas, o mapa pódese adaptar ás rexións nas que
    a renderización é insuficiente.

    A continuación está a lista de rexións que usan mapas con símbolos especiais. Para que
    a súa rexión se renderice dun xeito especial, lea os consellos que están ao final da páxina.
  swiss: |-
    ## Suíza

    Suíza ten unha extensa rede de camiños de sendeirismo que cobre o
    país ao completo. Trátase dunha rede de nodos na que os mollóns actúan
    como nodos. Todos os camiños están marcados segundo a súa dificultade.
    O mapa mostra estes camiños en vermello cun patrón de liñas que marca a dificultade:

    * ![red line](route_std.png) *camiño de sendeirismo*, marcado con ![diamond](yellow_diamond.png). Etiquetado con `network=lwn` e `osmc:symbol=yellow:[...]`.
    * ![dashed line](route_mnt.png) *camiño de montaña*, marcado con ![white-red-white](white_red_white.png). Etiquetado con `network=lwn` e `osmc:symbol=red:[...]`.
    * ![dotted line](route_alp.png) *camiño alpino*, marcado con ![white-blue-white](white_blue_white.png). Etiquetado con `network=lwn` e `osmc:symbol=blue:[...]`.

    Sobre esta rede hai un número de rutas nacionais e rexionais
    que se mostran do xeito habitual.

    Para obter máis información sobre a etiquetaxe dos camiños de sendeirismo de Suíza no OSM consulte:
    [rede de sendeirismo suíza](http://wiki.openstreetmap.org/wiki/Switzerland/HikingNetwork).
  uk: |-
    ## Reino Unido

    A clasificación dos [camiños de longa distancia no RU](http://wiki.openstreetmap.org/wiki/WikiProject_United_Kingdom_Long_Distance_Paths)
    (aqueles etiquetados con `network=uk_ldp`) depende da etiqueta `operator`. As relacións
    con `operator=National Trails` móstranse como camiños nacionais; o resto de relacións
    aparecen como rutas rexionais.

    As relacións cunha etiqueta `network=lwn/rwn/nwn/iwn` manéxanse como é habitual.
  czech: |-
    ## República Checa

    O país utiliza unha sinalización de camiños estándar baseada nun conxunto de 7 símbolos e 4 cores
    diferentes. A descrición atópase na [páxina de etiquetaxe checa](http://wiki.openstreetmap.org/wiki/WikiProject_Czech_Republic/Editing_Standards_and_Conventions#Doporu.C4.8Den.C3.A9_typy_cest) (en linga checa).

    Cando unha etiqueta `kct_*` está dispoñible, prefírese antes que calquera etiqueta `osmc:symbol`.
    Ademais, a ruta reclasifícase se non se atopa ningunha etiqueta `network` válida. As rutas
    con `kct_red=major` convértense en rutas nacionais; as outras etiquetas `kct_*=major` clasifícanse como
    rexionais.
  slovakia: |-
    ## Eslovaquia

    Eslovaquia utiliza a mesma sinalización de camiños estándar cá República Checa. Con todo,
    o esquema de etiquetado é lixeiramente diferente; consulte a
    [páxina de sendeirismo eslovaca](http://wiki.openstreetmap.org/wiki/WikiProject_Slovakia/Hiking_routes).

    Todas as rutas cunha etiqueta `operator=KST` márcanse de acordo a ese esquema. Dado que
    as rutas en Eslovaquia deben vir cunha etiqueta `network` válida, non
    se leva a cabo ningunha reclasificación.
  hungary: |-
    ## Hungría

    Hungría tamén usa un sistema cun conxunto fixo de símbolos de diferentes cores. Estes
    están marcados coa súa propia etiqueta [jel](http://wiki.openstreetmap.org/wiki/Key:jel).
    Esta etiqueta prefírese antes que calquera etiqueta `osmc:symbol`.
  germany: |-
    ## Alemaña

    ### Fränkischer Albverein

    A rede ao redor de Núremberg é bastante densa, por iso as rutas rexionais etiquetadas
    con `operator=Fränkischer Albverein` han aparecer con niveis de zoom inferiores ao habitual.
  ukcycle: |-
    ## Reino Unido

    ### Norwich

    Norwich usa un sistema de rutas codificadas por cores. As rutas etiquetadas con
    `operator=Norwich City Council` están marcadas cun cadrado de cor segundo
    a etiqueta `colour`.
elevationprofiles:
  title: Perfís de elevación
  general: |-
    Os perfís de elevación están feitos con datos de elevación do [modelo de elevación dixital global ASTER (GDEM) versión 2](http://asterweb.jpl.nasa.gov/gdem.asp), a etiqueta "ele" no OpenStreetMap non se ten en conta, nin os túneles e as pontes. ASTER GDEM é un produto de METI e da NASA.

    Se a ruta ten máis de dous puntos terminais ou está formada por máis dun segmento, non se ha renderizar ningún perfil. A dirección do perfil segue a ruta oeste-leste ou norte-sur. Se as rutas teñen elementos con roles como "start" ("comezo") e "goal" ("destino") e/ou foron listados de forma continua do comezo ao destino, poida que sexamos capaces de determinar a dirección da relación da propia ruta. É posible que queira ter isto en conta se mapea rutas no OpenStreetMap.

    Hai buratos, chamados "voids" ("ocos"), para os que non hai datos de elevación. Estes visualízanse como buratos na liña do perfil de elevación.

    Teña en conta que, malia que ASTER versión 2 é probablemente o mellor DEM global gratuíto, ten as súas limitación tanto en termos de precisión coma de cobertura; consulte o [informe de validación](http://www.jspacesystems.or.jp/ersdac/GDEM/ver2Validation/Summary_GDEM2_validation_report_final.pdf) para obter máis información. As inexactitudes están máis agravadas pola inexactitude dos datos do OSM, [unha técnica de suavizado](https://github.com/lonvia/waymarked-trails-site/commit/602e12f38bfdc50c7e07bd3f44e080d72bcbb2a2) que nós aplicamos e a resulución do perfil que se fai menor canto máis longa é a ruta.
technical:
  title: Detalles técnicos
  general: |-
    A sobreposición de capas actualízase cada minuto e normalmente vai 10-15 minutos por detrás do
    servidor do OSM. A data do recuncho superior esquerdo indica
    a última actualización. As actualizacións do mapa Mapnik subxacente non están baixo o
    control deste sitio. Dependendo da carga actual do servidor do OSM poden levar
    entre un minuto e uns días.

    A máquina funciona con [Debian Linux](http://www.debian.org/) estándar cunha cadea de ferramentas formada por
    [osmosis](http://wiki.openstreetmap.org/wiki/Osmosis),
    [Postgresql](http://www.postgresql.org) e [Mapnik 2.0](http://www.mapnik.org).
    [osgende](https://github.com/lonvia/osgende) encárgase dalgún posprocesamento
    na base de datos antes de renderizar. O sitio web utiliza a
    [infraestrutura web de Django](http://www.djangoproject.com). O código fonte
    está dispoñible baixo a licenza GPL. Para atopar máis información, visite a
    [páxina do proxecto en GitHub](https://github.com/lonvia/waymarked-trails-site).
  translation: |-
    ## Traducións

    As traducións achéganse grazas á colaboración dos usuarios de
    [translatewiki.net](http://translatewiki.net/wiki/Main_Page?setlang=gl). Se quere colaborar traducindo
    á súa lingua ou deixar comentarios sobre as traducións existentes, visite a
    [páxina do proxecto en translatewiki.net](http://translatewiki.net/wiki/Translating:Waymarked_Trails?setlang=gl).
legal:
  title: Termos de uso
  copyright: |-
    As capas de rutas están dispoñibles baixo a
    [licenza Creative Commons recoñecemento compartir igual 3.0 Alemaña](http://creativecommons.org/licenses/by-sa/3.0/de/deed.gl), e as pistas GPX están baixo a
    [licenza ODbL](http://opendatacommons.org/licenses/odbl/).
    Pódense reutilizar e cambiar sempre que a obra resultante use unha licenza compatible
    e o OpenStreetMap e este sitio estean mencionados.
  usage: |-
    ## Política de uso

    Pode utilizar as capas noutros sitios, sempre e cando as taxas de acceso sexan moderadas.
    Actualice a memoria caché dos cuadrantes frecuentemente e use un referente correcto. A descarga masiva
    de cuadrantes está completamente desaconsellada.

    As pistas GPX achéganse para a comodidade dos visitantes deste sitio. A descarga masiva
    non está permitida.
  disclaimer: |-
    ## Renuncia

    Non hai garantía ningunha da exactititude nin da integridade do mapa. Se vai facer
    sendeirismo, colla un mapa e un equipo axeitado e non deixe o seu sentido común na casa.
    A natureza pode ser tan implacable como fermosa.

    Este sitio contén ligazóns cara a sitios web externos. O autor deste sitio non ten influencia sobre
    os contidos destas páxinas web e non se fai responsable delas.
acknowledgements:
  title: Recoñecementos
  text: |-
    Todos os datos do mapa están proporcionados polo [OpenStreetMap e os seus colaboradores](http://www.openstreetmap.org)
    e están distribuídos baixo a licenza ODbL. O mapa de base é tamén cortesía do OSM e está dispoñible
    baixo a licenza CC BY-SA 2.0. Para atopar máis información, consulte a
    [páxina sobre os dereitos de autoría do OSM](http://www.openstreetmap.org/copyright/gl).

    O sombreado e os datos de elevación proveñen dunha mestura dos datos de SRTM e ASTER GDEM.
    ASTER GDEM é un produto do METI e da NASA.
    O procesamento posterior achégao amablemente Yves Cainaud de [opensnowmap.org](http://opensnowmap.org).

    O código do perfil de elevación foi desenvolvido por Espen Oldeman Lund en cooperación con [Kresendo](http://www.kresendo.no) e o [proxecto TG4NP](http://tg4np.eu) no [Western Norway Research Institute](http://www.vestforsk.no).

    A variante das pistas de deportes de inverno foi desenvolvida por Michael Spreng.

    As traducións deste sitio están dispoñibles grazas a
    [translatewiki.net e os seus colaboradores](http://translatewiki.net/wiki/Category:Waymarked_Trails_translators?setlang=gl).
    Un agradecemento especial aos primeiros tradutores que
    achegaron as traducións antes de translatewiki.net: Yves Cainaud (francés),
    Oscar Formaggi (italiano),
    Gustavo [Tuentibiker](http://www.blogger.com/profile/12473561703699888751) Ramis (castelán),
    [Guttorm Flatabø](http://guttormflatabo.com)/[TG4NP](http://tg4np.eu) (noruegués bokmål e noruegués nynorsk),
    Mads Lumholt/TG4NP (dinamarqués), Magnús Smári Snorrason/TG4NP (islandés),
    Lars Mikaelsson/TG4NP (sueco) e Elina Pesonen (finés).

    Por último, o servidor non existiría sen o xeneroso apoio de
    [Martin Hoffmann](http://www.partim.de).
contact:
  title: Contacto
  text: |-
    Pode enviar comentarios e preguntas sobre o sitio ao seguinte enderezo: [lonvia@denofr.de](mailto:lonvia@denofr.de).

    Tamén pode informar de calquera erro no [xestor de erros do proxecto en github](https://github.com/lonvia/waymarked-trails-site/issues). Antes de informar sobre un erro, asegúrese de que o problema non é dos datos do OSM.
...
